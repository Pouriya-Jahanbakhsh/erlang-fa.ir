+++
title = "ارلنگ در دنیای واقعی"
date = "2019-06-21T00:00:04"
+++


خوب حالا چطور میشه فهمید همه این خصوصیاتی که ازش حرف زدیم و کلا ارلنگ آیا در دنیای واقعی استفاده شدن یا نه؟ پیشنهاد من اینه در قدم اول [گیتهاب](https://github.com/search?o=desc&q=language%3Aerlang+stars%3A%3E1000&s=stars&type=Repositories) رو بگردیم. در این صفحه ای که لینکش رو گذاشتم پروژه های متن باز ارلنگی رو میبینید که بالای ۱۰۰۰ ستاره در گیتهاب کسب کردن. البته این نکته رو بگم که عدد ۱۰۰۰ برای ارلنگ که مثلا در مقایسه با جاوااسکریپت کمتر شناخته شدست، عدد خیلی زیادیه! فقط برای این که دستمون بیاد چه پروژه هایی باهاش نوشتن و موفق بوده چند تا از این پروژه هارو معرفی میکنم.



### [RabbitMQ](https://www.rabbitmq.com/) & [EMQX](https://www.emqx.io/) & [VerneMQ](https://vernemq.com/)

سه [مسیج بروکر](https://en.wikipedia.org/wiki/Message_broker) معروف هستند که از پروتکل های HTTP، MQTT، AMQP و STOMP برای پیامرسانی استفاده میکنن. از مشتری های معروفشون میشه به مایکروسافت، اچ‌پی،  وی‌ام‌ور، اینتل، نوکیا و اریکسون اشاره کرد.



### [Ejabberd](https://ejabberd.im/) & [MongooseIM](https://www.erlang-solutions.com/products/mongooseim.html)

دو بستر متن باز پیامرسانی بر روی پروتکل های XMPP و WebSocket و … با قابلیت پلاگین نویسی و افزودن امکانات جدید. وبکار های عزیز میتونین این دو برنامه رو همون وردپرس دنیای پیامرسانی ببینین البته فقط از نظر انعطاف پذیری! از کاربران اصلیشون میشه به واتساپ اشاره کرد.



### [Cowboy](https://ninenines.eu/)

یک وبسرور کامل برای برنامه های مدرن با پشتیبانی از ورژن ۲ پروتکل HTTP و همچنین پلاگین های آماده برای WebSocket و ReST و کلی امکانات بیشتر.

![پلاگین](/posts/images/erlang-fa.ir-erlang-in-real-world-01.jpg)


البته انتخاب های بیشتری برای وب هست و Cowboy فقط یکی از اون هاست.



### [CouchDB](http://couchdb.apache.org/)

دیتابیسی برای ذخیره سازی و واکشی مستندات است که برای این کار از پروتکل HTTP و ساختمان داده JSON استفاده میکنه.

 

از برنامه هایی که ازشون نام برده شد، خودم از EMQX و Ejabberd و MongooseIM و Cowboy استفاده کردم و نتیجه همیشه برام بسیار مطلوب بوده.

